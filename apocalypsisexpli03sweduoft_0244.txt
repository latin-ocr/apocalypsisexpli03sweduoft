15 58 APOCALYPSIS EXPLICATA.

qui est velle scire, intelligere et sapere talia quae vitae
aeternae sunt: quod “comedere ’' illa significet, constare
etiam potest ex significatione “ panis'' et “ cibi,’‘ tum ex sig-
nificatione “ famis '’ et “ esuritionis‚'’ ut et ‘¹ vini ” et “ aquae,”
de quibus supra in suis locis actum est. Quoniam “come—
dere '' significat percipere quale est, et hoc percipitur per
saporem, inde ex correspondentia est quod in linguis hu-
manis “sapor'’ et “sapere’' etiam praedicetur de percep-
tione rei; unde quoque dicitur “sapientia”

618. “Et amaricabit tuum venir-em.''—Quod significet
injucundum esset interius, quia exterius adulteratum, con-
stat ex significatione “amari ⁷’ seu “amaritudinis,” quod
sit injucundum ex adulterato vero (de qua infra), et ex signi-
ficatione “ventris,” quod sit interius: quod “venter'’ sit
interius, est quia sequitur post haec, quod “in ore esset
sicut mel dulcis;'’ et per “os’' intelligitur exterius, nam
quod ore sumitur, manducatur, et demittitur in ventrem,
hoc ab exteriori vadit ad interius, intratur enim in viscera
hominis; sed de significatione “ventris, ” in sequentibus
dicetur. Quod “amarum '’ et “amaritudo’' significet in-
jucundum ex adulterato vero, et quod inde “amaricare'’
significet injucundum reddere, est quia dulce fit amarum
et inde injucundum per admixtionem cum aliquo tetro;
inde est amaritudo absinthii, fellis, myrrhae: nunc quia
“dulce’' significat jucundum ex bono veri et vero boni,
inde “amarum'’ significat injucundum ex adulterato vero.
Injucundum inde non percipitur et sentitur ab aliquo ho-
mine in mundo naturali ut amarum, sed a spiritu et ab
angelo in mundo spirituali; omne enim bonum veri adul-
teratum, dum vertitur in saporem apud illos, persentiscitur
sicut amarum : est enim spiritibus et angelis gustuS, aeque
ac hominibus; sed spirituum et angelorum gustus ex ori-
gine spirituali profluit, hominum autem gustus ex origine
naturali; gustus amari est spiritibus ex vero boni adulte-
rato, at gustus amari hominibus est ex commixtione dulcis
et tetri: sensus amari fuit Johanni etiam ex origine spiri-
tuali, nam fuit in spiritu; alioqui nec potuisset comedere
libellum. Per verum adulteratum significatur verum boni
applicatum malo et commixtum falso ejus, quod fit quando
vera sensus litterae Verbi applicantur spurcis amoribus,
et sic commiscentur malis. Hoc injucundum est quod

