1720 APOCALYPSIS EXPLICATA.

mere naturalium hominum in mundo spirituali, alibi, volente
Domino, plura dicentur. Quod per “Aegyptum'' in Verbo
significetur naturalis homo in utroque sensu, bono et malo,
consequenter omne id quod proprie est naturalis hominis,
erat causa quia in Aegypto excolebantur scientiae, imprimis
scientia correspondentiarum et repraesentationum, tempore
quando ecclesiae suerunt repraesentativae : sed quia secun-
dum correspondentias sibi fecerunt simulacra, quae, dum
ab internis fac‘ti sunt prorsus externi, ritu sancto inceperunt
colere, unde facta sunt illis idola, quare verterunt repraesen-
tativa spiritualium et caelestium in idololatrica, et quoque in
magica, inde est quod per ‘⁴ Aegyptum” in Verbo in sensu
malo, qui est priori oppositus, significetur scientificum fal-
sum naturalis hominis, et quoque idololatricum et magicum.
Quod talia per “Aegyptum’' significentur, constare potest
ex perpluribus locis in Verbo : sed antequam accedimus ad

confirmandum illud ex Verbo, scire debemus quod apud v

unumquemvis hominem sit internum quod ex luce caeli videt,
quod internum vocatur homo internus spiritualis, seu mens
interna'spiritualis, et externum quod ex luce mundi videt,
quod externum vocatur homo externus naturalis, seu mens
externa naturalis: apud omnem hominem ecclesiae erit
internum conjunctum externo, seu internus spiritualis homo
conjunctus externo naturali homini; et quando conjuncti
sunt, tunc spiritualis homo, quia in luce caeli est, dominatur
super naturalem hominem qui in luce mundi est, ac regit eum
sicut herus famulum, ac docet sicut magister discipulum ; ex
illa conjunctione homo est homo ecclesiae et est angelus
At vero quando naturalis homo non conjunctus est cum spi-
rituali et ei subordinatus, quod fit imprimis quando spiritu-
alis homo occlusus est, (et occlusus est apud illos qui negant
Divina Verbi et ecclesiae, tunc enim nihil vident ex luce
caeli,) tunc naturalis homo in caecitate quoad spiritualia est,
et per rationale suum pervertit omnia vera ecclesiae, et per
ideas apud se vertit illa in falsa. De hac re, nempe, de con-
junctione spiritualis hominis cum naturali, et de separatione
naturalis hominis a spirituali, multis agitur in Verbo, impri-
mis ubi de Aegypto; quoniam per ‘⁴ Aegyptum '' signifi-
catur naturalis homo, tam conjunctus cum spirituali homine
quam separatus ab i110; et ubi agitur de naturali homine
separato a spirituali. Aegyptus vituperatur et rejicitur.· Et

