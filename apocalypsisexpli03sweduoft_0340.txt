1654 APOCALYPSIS EXPLICATA.

nocere, ignis egredietur ex ore illorum, et devorabit inimicos
illorum ;‘’ tum, “Si quis illis voluerit nocere, ita oportet
illum occidi:” ex quibus verbis, et ex adhuc sequentibus, pa—
tet quod per “ Si quis illis voluerit nocere ’' significetur tutela
a Domino ne ullo modo laedantur. Dicitur hoc de “ duo-
bus testibus,’‘ per quos significatur doctrina boni amoris
in Dominum et boni charitatis erga proximum, quae est
doctrina vitae, cui doctrina fidei inservitura est ; quae doc-
trinae circa finem ecclesiae praedicabuntur. Quid sequen-
tia in binis versibus involvunt, supra quidem dictum est;
sed quia inter ignota sunt, iterum dicetur. Quando finis
ecclesiae instat, tunc interiora Verbi, ecclesiae et cultus,
revelantur et docentur: causa est, ut separentur boni a
malis; nam interiora Verbi, ecclesiae et cultus, quae sunt
caelestia et spiritualia, recipiuntur a bonis, sed rejiciuntur
a malis; inde separatio: praeterea etiam interiora Verbi,
quae in fine ecclesiae revelantur, inserviunt novae eccle-
siae, quae etiarn tunc instauratur, pro doctrina et pro vita:
quod ita sit, constare potest ex eo, quod, dum finis Eccle-
siae Judaicae instabat, Ipse Dominus aperuerit et docuerit
interiora Verbi, et imprimis revelaverit illa quae in Verbo
de Ipso praedicta fuerunt ; quibus apertis et revelatis abro-
gabantur externa ecclesiae, quae imprimis constabant in
sacrificiis, ac in ritibus et statutis, quae adumbrabant
Ipsum, et repraesentabant et inde significabant interiora
ecclesiae quae ab Ipso revelabantur3 quod ita fieret, prae·
dictum est variis in locis apud Prophetas. Similiter hodie
factum est; placuit enim nunc Domino revelare plura
arcana caeli, imprimis sensum Verbi internum seu spiri-
tualem, qui hactenus plane ignotus fuerat; et cum illo
docuit genuina vera doctrinae: quae revelatio intelligitur
per “adventum Domini‚” apud Matthaeum (cap. xxiv. 3,
30, 37). Causa revelationis in fine ecclesiae est quae dic-
ta, nempe, ut per illam fiat separatio bonorum a malis, tum
instauratio ecclesiae novae, et hoc non modo in mundo
naturali ubi sunt homines, sed etiam in mundo spirituali
ubi sunt spiritus et angeli; nam in utroque mundo est
ecclesia, et utrobivis fit revelatio, et per illam separatio,
ut et ecclesiae novae instauratio. Ex his constare potest
quod per illa verba significetur tutela a Domino, ne lae-
dantur. Si specstantur status successivi ecclesiarum in

