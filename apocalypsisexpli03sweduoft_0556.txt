1870 APOCALYPSIS EXPLICATA.

confracta est terra„ . . ,commovendo commota est terra, titubando
gttssliblatlterrg 51ἰὲαὲ Oe)brius, et hinc inde commovetur sicut tigillum '⁹
· t 3‘ 5 - 2

quod hic per “terram ’‘ non intelligatur terra sed ecclesia,
quisque videre potest; quod ita dicatur de ecclesia, est
quia terrae in mundo spirituali, super quibus habitant
angeli et spiritus, taliter ut hic dicitur, secundum muta-
tiones status ecclesiae apud habitatores ibi, mutantur,
immo etiam commoventur. Quod dicatur “Jehovah eva-
cuans terram et exinaniens eam,'’ tum “evacuando evacua-
bitur, et spoliando spoliabitur‚” est quia terrae ibi, quando
ecclesia apud illos devastatur, prorsus mutat facies suas;
paradisiaca ibi, floreta, vireta, et reliqua, ex quibus illae
terrae prius floruerant, evanescunt; et pro illis existunt
inamoena, ut arenosa, rupeta, campi vepretis et senticetis
pleni, ac similia, quae correspondent salsis et malis quae
devastarunt ecclesiam. Devastatio ejus quoad bonum
amoris et charitatis significatur per “evacuare terram,'' et
desolatio ejus quoad vera doctrinae et fidei significatur
per “exinanire et spoliare illam,'' et ipsa mutatio per
“evertere facies ejus :” “ lugebit, confundetur terra habita-
bilis; languescet, confundetur orbis; malediCtio comedet
terram,‘’ significat quod non aliquid ibi crescet et florebit,
sed quod sterilescet et implebitur inutilibus, ex quibus
terra dicitur “lugere,’‘ “languescere ” et “comedi male-
dictione;” quia haec fiunt quando habitatores ibi non
amplius curant saneta ecclesiae, ideo dicitur, “ex eo quod
transgressi sint leges, transcenderint statutum, irritum
reddiderint foedus aeternitatis.'¹ Quoniam terrae ibi nunc
inundantur, nunc concutiuntur, etiam hic et ibi hiscunt et
patent versus infernum quod infra est et se elevat, quod
fit secundum quale et quantum falsa et mala amantur, et
inde bona et vera ecclesiae falsificantur et negantur, ideo
dicitur quod “cataractae ab alto aperiantur, fundamenta
terrae commoveantur, terra confringatur, ac titubet sicut
ebrius ;” haec etiam actualiter fiunt in mundo spirituali,
quando status ecclesiae mutatur ibi in contrarium. Ex
his constare potest unde est quod per “terram ” hic et in
Verbo alibi intelligatur ecclesia.

 

