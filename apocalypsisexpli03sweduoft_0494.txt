1808 APOCALvPffls EXPLICATA.

681. [Vers. 15.] “Er septimus angelus· olanxit.''—Quod signi-
ficet influxum Divini Veri per caelos a Domino, et inde ulti-
mas mutationes, constat ex significatione ‘⁴ clangoris,” cum
de angelo, quod sit influxus Divini Veri a Domino, et inde
mutatio in inferioribus,ubi mali (de qua supra, n. 489, 502); quod
“ clangere ’' id significet, est quia “ tuba’' et “ buccina” signi-
cabat Divinum Verum revelandum et quoque revelatum
(videatur supra. n. 55, 262): quod sit ultima mutatio ex influxu
Divini Veri a Domino, quae per “septimi angeli clango-
rem” intelligitur, est quia numerus “septem’‘ significat
plenum ἃς Ultimum (videatur supra, n. 20, 24, 257, [¹]300, 486).
De mutationibus in inferioribus, ubi mali, saetis per in‘fluxum
Divini Veri per caelos a Domino intensiorem et leniorem.
ita per influxus variOS, supra (n. 413[a]‚ 418[a], 419[a], 426.
489, 493) ample actum est3 quare denuo aliquid de illis
dicere supersedetur. Quod per influxus illos factae sint
separationes malorum a bonis, ac dejectiones malorum in
infernum, ac plures aliae mutationes, in locis citatis videri
potest. Ex his nunc patet quid per “angelos septem clan-
gentes” significatur.

682. “Et factae sunt voees magnae in caeltk.''—Quod signi-
ficet in caelis superioribus illustrationem et gaudium, con-
stat ex significatione “vocum magnarum in caelis‚’‘ quod
sit illustratio, sapientia et gaudium in caelis superioribus;
per “voces’' enim in Verbo varia significantur, sicut Divi-
num Verum, revelatio, ipsum Verbum apud nos, tum omne
praeceptum et mandatum Verbi; sed haec significantur
per “voces e caelo;'’ at per “voces in caelo” significatur
illustratio, ex qua angelis sapientia et inde gaudium: quando
enim angeli in illustratione sunt, etiam in sapientia sunt,
et tunc illis sunt voces magnae, per quas arcana sapientiae
exprimunt ; quod etiam sit gaudium inde, est quia gaudium
angelis est ex sapientia ; unde etiam voces dicuntur “ mag-
nae,” nam “magnum’' praedicatur de affectione boni et
veri ex qua gaudium in caelis. Quod caeli superiores
intelligantur, est quia per illos et ex illis facti sunt influxus
in inferiora, per quos separati sunt mali, qui quoad externa
conjuncti fuerunt illis qui in caelis inferioribus; et quan-
tum conjunffi fuerunt, non illis illustratio et gaudium, s'ed
quantum separati; inde est quod caeli superiores intelli-
gantur. Est enim talis nexus superiorum et inferiorum in

