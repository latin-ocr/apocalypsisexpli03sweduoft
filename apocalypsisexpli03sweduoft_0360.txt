1674 APOCALYPSIS EXPLICATA.

Ipsius apud hominem; inde per “testimonium illorum”
significatur praedicatio de illis. Quod sit agnitio Divini
in Domino, quae per “testimonium'’ hic significatur, con-
stat ex sequentibus in Apocalypsi, ubi dicitur

Quod testimonium Jesu sit spiritus prophetiae (cap. xix. 10);

nam nisi homo id agnoscit ex corde, et credit ex spiri-
tuali fide, in nulla facultate recipiendi bonum amoris et
verum doctrinae esse potest. In fine ecclesiae quidem
praedicatur Dominus, et quoque ex doctrina addicatur Ipsi
Divinum simile Divino Patris ; attamen vix aliquis cogitat
de Divino Ipsius, ex causa quia id ponunt supra aut extra
Humanum Ipsius; quare cum ad Divinum Ipsius spectant.
non ad Dominum spectant, sed ad Patrem sicut ad alium;
cum tamen Divinum quod “Pater'' vocatur est in Domino,
ut Ipse docet apud Jolzannem (cap. x. 30, 38; cap. xiv.
7). Inde est quod homo de Domino non aliter cogitet
quam sicut de vulgari homine; et ex illa cogitatione fluit
ejus fides, utcunque ore dicit quod credat Divinum Ipsius.
Exploret quisque, si possit, ideam cogitationis suae de
Domino, annon talis sit; et curn talis est, non potest
conjungi Ipsi fide et amore, et per conjunctionem aliquod
bonurn amoris et verum fidei recipere. Inde nunc est
quod in fine ecclesiae non aliqua agnitio Domini sit, hoc
est, Divini in Domino et a Domino: creditur sicut agnos-
catur Divinum Domini exinde, quia ex doctrina ecclesiae
est; sed dum Divinum ab Humano Ipsius separatur, usque
Divinum Ipsius non agnoscitur interius sed modo exte-
rius; et exterius agnoscere est solum ore et non corde,
seu est modo loquela et non fide. Quod ita sit constare
potest ex Christianis in altera vita, ubi cordis cogitationes
manifestantur: quando illis conceditur loqui ex doctrina
et ex auditis e praedicatione, tunc Domino Divinum addi-
cunt, et id vocant suam fidem; sed cum interior eorum
cogitatio et fides exploratur, tunc de Domino non aliam
ideam quam sicut de vulgari homine, cui non Divinum
est, habent. Interior hominis cogitatio est unde ejus fides
est; et quia illa est cogitatio et inde fides ejus spiritus,
patet quod* non aliqua agnitio Divini in Domino et a Do-
mino sit in Christiano orbe in fine ecclesiae: verbo, agni-
tio Divini Domini externa quidem est, sed nulla interna;

