1682 APOCALYPSIS EXPLICATA.

per “hominem” affe&io spiritualis veri ex qua omnis in-
telligentia, et per “bestiam ’' affectio naturalis correspon-
dens spirituali: quod exterius seu naturale per “bestiam”
significetur, est quia homo quoad externum seu naturalem
hominem non est nisi quam bestia; similibus enim cupi-
ditatibus, et quoque voluptatibus, appetitibus et sensibus
gaudet, sic ut homo quoad illa sit prorsus similis bestiae;
quare naturalis homo potest animalis homo vocari: quod
autem internum seu spirituale per “hominem” significetur,
est quia homo quoad internum seu spirituale suum est
homo; id gaudet affefflonibus boni et veri talibus quae
sunt apud angelos caeli; et quia homo per illud apud se
regit naturalem suum hominem qui bestia est.

[c.] Quia homo spiritualis et naturalis per “ hominem”
et “bestiam '' significatur, ideo in Historia Creationis (cap.
i. Genes.) memoratur quod eodem die, nempe sexto, crea-
tae sint bestiae et quoque homo; et dein quod homini
datum sit dominium super bestias, De creatione bestia-
rum et hominis eodem die, et de dominio hominis super
bestias, ita legitur in Genesi,

“Dixit Deus, Producat terra animam viventem secundum speciem su-
am, [bestiam] et se movens, et feram terrae secundum speciem
suam: et {aetum ita. Et fecit Deus feram terrae secundum spe-
ciem suam, et bestiam secundum speciem suam, et omne reptans
humi secundum speciem suam. . . . Et dixit Deus, Faciamus homi-
nem in imaginem nostram, secundum similitudinem nostram: et
dominabuntur in pisces maris, et in avem caelorum et in bestiam,

et in omnem terram, et in omne reptans quod reptat super terra.
. . . . Et fuit vespera et mane dies [¹]sextus ¹' (i. 24—31):

per “creationem caeli et terrae'’ in eo capite in sensu
spirituali describitur nova creatio seu regeneratio hominis
Ecclesiae Antiquissimae; inde est quod per “bestiam'’
ibi significetur externus seu naturalis homo, et per “ho-
minem” internus spiritualis, et quod per “dominium super
bestias '' ibi intelligatur dominium spiritualis hominis su-
per naturalem. Quod datum sit illius ecclesiae homini
nosse omnes affectiones naturalis hominis, ob causam ut
dominaretur super illas, significatur per haec verba in
Genesi,
“Formavit Jehovah. .ex humo omnem bestiam agri, et omnem avem
caelorum, et adduxit ad hominem ad videndum quid vocaret id;
et quicquid vocavit id homo, animam viventem, id nomen ejus:

et vocabat homo nomina omni bestiae et avi caelorum, et omni
ferae agri’' (ii. 19[‚ 20]) :

