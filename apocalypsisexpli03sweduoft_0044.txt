1 358 APOCALYPSIS EXPLICATA.

apud illos, est sensuale quod vocatur ultimum sensuale
hominis, et quoque sensuale corporeum: postea autem,
dum infans adolescit et fit puer, aperitur sensuale inte-
rius, ex quo cogitat naturaliter et quoque afficitur natu-
raliter: demum cum fit adolescens et juvenis, aperitur
sensuale ejus adhuc interius, ex quo cogitat rationaliter,
et si in bono charitatis et fidei est, spiritualiter, et quoque
afficitur rationaliter et spiritualiter. Haec cogitatio et
affectio est quae vocatur rationalis et spiritualis homo,
prior autem naturalis homo, et prima sensualis homo.
Apud unumquemvis hominem aperiuntur interiora, quae
sunt cogitationis et affectionis ejus, sucessive‚ et hoc per
influxum e caelo a Domino continuum: per illum primo
formatur sensuale proxime adhaerens corpori, unde homo
fit sensualis3 deinde naturale, unde fit naturalis-; et postea
rationale et cum illo spirituale, unde fit rationalis et spi-
ritualis homo; sed hic quantum homo cogitat de Deo, ac
de Divinis quae a De0; ac formatur et perficitur quantum
afficitur illis, hoc est, quantum vult et vivit secundum illa:
sed si hoc non fit, tunc spiritualis homo aperitur commu-
niter, sed non formatur, minus perficitur. Per quod spiri-
tualis homo aperiatur communiter, fit homini facultas
cogitandi, et ex cogitatione rationaliter loquendi, hoc
enim est communis effeetus influxus caeli apud unum-
quemvis hominem. Inde constare potest quod cogitatio-
nes et affectiones hominis dentur spirituales, tum naturales,
et quoque sensuales; et quod cogitationes et affectiones
spirituales dentur apud illos qui cogitant ex Deo de Deo
et de Divinis; at quod solum cogitationes et affectiones
naturales dentur apud illos qui non cogitant ex Deo de*
Deo et de Divinis, sed modo ex se aut ex mundo de se
aut de mundo. At sciendum est quod ex se aut ex mundo
cogitare non sit ex illis sed ex inferno; nam qui non cogi-
tat ex Deo, cogitat ex inferno; non aliquis potest cogitare
simul ex utroque. Illi autem qui negant Deum, et inde
Divina quae caeli et ecclesiae sunt, et se confirmant con-
tra illa, fiunt omnes sensuales homines plus aut minus
secundum confirmationes; cogitant modo falsa cum de
spiritualibus, et afficiuntur malis; et si cogitant aliqua
vera, sive sint spiritualia, sive moralia, sive civilia, est
modo ex scientia talium quae insunt memoriae3 et ultra

