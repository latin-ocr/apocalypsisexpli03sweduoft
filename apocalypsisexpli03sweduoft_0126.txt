1440 APOCALYPSIS EXPLICATA.

illa evanescunt, ex causa quia sunt externa in quibus nihil
internum; tales visiones, quia ex phantasiis sunt, signi-
ficant fallacias, quia fallunt sensus, et fallaciter sistunt
similia realibus: quoniam hae sunt quae significantur,
ideo dicitur, “Vidi equos in visione.'' Quoniam agitur
hic de ratiocinationibus ex fallaciis, dicendum est quid
fallaciae. Dantur fallaciae in naturalibus, in civilibus, in
moralibus, et in spiritualibus, multae; sed quia per falla-
cias hic intelliguntur fallaciae in spiritualibus, velim per
aliqua exempla illustrare quid et quales sunt fallaciae in
spiritualibus. Sensualis homo in fallaciis est, quia omnes
ideae cogitationis ejus sunt ex mundo et intrarunt per
sensus corporis; quare etiarn ex illis cogitat et concludit
de spiritualibus; nescit etiam quid spirituale, et credit
quod non aliquid supra Naturam detur, et si datur quod
sit naturale et materiale: prorsus non potest capere quod
in mundo spirituali aliquid existat simile objectis quae in
mundo naturali, quod nempe apparere possint ibi paradisi,
arboreta, floreta, vireta, palatia, domus; haec dicunt esse
phantasias, tametsi sciunt quod similia visa sint prophetis
quando fuerunt in spiritu: causa, quod non credant talia
dari in mundo spirituali, est quia putant nihilum esse quic-
quid non oculis vident et aliquo sensu corporis percipiunt.
Qui judicat ex fallaciis, prorsus non capere potest quod

. homo post mortem sit in perfe5ta forma humana, nec quod

angeli in illa forma sint; quare negant quod homines post
mortem sint formae humanae ; dicunt esse pneumata, abs-
que oculis, auribus, oribus, proinde absque visu, auditu
et loquela, volitantia in aere, et exspectantia resurrectio-
nem corporis, ut videant, audiant et loquantur: quod ita
dicant et credant, est ex fallaciis sensuum corporis. Illi
qui ratiocinantur et concludunt ex fallaciis sensuum, omnia
tribuunt Naturae, et fere nihil Divino; si creationem Di-
vino tribuunt, usque putant omnia translata esse in Natu-
ram, et ex illa sola effluere omnes effectus qui apparent,
et nihil ex spirituali mundo; ut dum vident admiranda
in bombycibus, papilionibus, apibus, admiranda in gene-
ratione omnium animalium ex ovis, et similia alia, quae
innumerabilia sunt, putant haec opificia solius Naturae
esse; nec possunt aliquid cogitare de spirituali mundo et
ejus influxu in naturalem, etde existentia et subsistentia

 

