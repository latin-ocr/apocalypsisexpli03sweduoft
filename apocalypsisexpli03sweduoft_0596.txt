1910 APOCALYPSIS EXPLICATA.

motus‚'’ etiam visa sit “grando magna,” est quia in mundo
spirituali apparent omnia quae in mundo naturali, sicut
nimbi, nubes, pluviae, nix et grando, quae quidem sunt
apparentiae sed reales, oriundae ex correspondentiis ; nam
Divina caelestia et spiritualia, quae propria sunt affectio-
num et inde cogitationum, ita boni amoris et veri illius
boni, apud angelos, cum descendunt in sphaeram proxime
inferiorem, induunt formas naturalium similes, ac ita se
sistunt coram oculis videndas; ita formantur correspon-
dentiae: similiter fulgura, tonitrua, et grando ; haec nempe
grando formatur ex defluxu Divini Veri, ubi sunt. mali,
qui per ratiocinia concludunt falsa, et per illa impugnant
vera ac destruunt illa: cum enim Divinum Verum e cae-
lis influit in sphaeram quae est circum malos et apparet
sicut nimbus formata ex malis affectionibus et inde falsis
cogitationum illorum, tunc influxus ille vertitur in varia,
ac in grandinem apud illos qui ex malis et falsis cogitant
contra bona et vera caeli et ecclesiae, ac vehementer
impugnant illa: causa est quia affectiones et inde cogi-
tationes illorum, quae sunt falsi contra vera, sunt absque
omni calore caelesti; inde concrescit pluvia, quae etiam
subinde e caelis in inferiora delabitur, in nivem aut in
grandinem, et grando illa destruit omnia quae apud illos
virent et crescunt, et quoque habitationes illorum, pror-
sus sicut legitur de grandine in Aegypto: causa quod
destruat, est quia “illa quae virent et crescunt” signifi-
cant vera ecclesiae, et “habitationes’' bona ejus, quae illi
apud se destruunt: hoc fit, ut supra dictum est, ex cor-
respondentia. Grando apparet etiam concreta in partes
majores et minores secundum impugnationes fortiores et
leniores veri per salsa; majores partes vocantur in Verbo
“lapides grandiniS‚” quia per “lapides’' etiam significan·
tur falsa. Ex his nunc constare potest unde est quod
per “grandinem magnam'’ significetur falsum infernale
destruens vera et bona ecclesiae.

