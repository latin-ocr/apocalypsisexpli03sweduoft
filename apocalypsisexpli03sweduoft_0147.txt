CAP. 1x., VERS. 19.——N. 582. ' 1461

582. ‘ft in Ιιίε laedunt.”—Quod significet quod sic per-
vertant vera et bona ecclesiae, constat ex significatione
⁴‘laedere,” quod sit pervertere vera et bona ecclesiae per
ratiocinia astuta ex scientificis sensualibus seu fallaciis;
nam per “equos” in visione, de quorum caudis haec dicun-
tur, significantur falsificationes Verbi per ratiocinationes
vex fallaciis (vidam supra, n.¹¹¹ 57 5). Ex equis ita visis Johanni,
¹videri potest quales sunt apparentiae repraesentativae in
jcae103 quod nempe affectiones ibi, quando repraesentantur
per animalia, sistantur in talium animalium formis quales
apparent in nostro mundo, sed usque passim cum varie-
tate quoad membra eorum, imprimis quoad vultus ; quorum
singula ex correspondentia significant affectionis ita reprae-
sentatae varia: ut hic, quod “visi sint equi, quorum capita
⁴essent sicut capita leonum, et caudae similes serpentibus,
habentes capita ;” et quod sedentes super equis haberent
“thoraces igneos, hyacinthinos et sulphureos.'’ Animalia in
variis formis in dies apparent in mundo spirituali, et quo-
que a me saepius visa sunt; et qui correspondentias novit,
is scit quid singula significant: omnes enim affectiones,
quae fluunt ex mentibus angelicis, effigiantur coram oculis
eorum per omnis generis animalia, quae super terra, quae in
aere, et quae in mari : tum etiam per subjecta omnium quae
ἰιι regno terrae vegetabili, et per subje&a omnium quae in
regno terrae minerali. Inde est quod talia in nostro mun-
do facta sint repraesentativa caelestium et spiritualium.
Quod talia repraesentativa in mundo spirituali existant, est
quia ibi sunt spiritualia interiora et exteriora; spiritualia
interiora sunt omnia illa quae sunt affectionis et inde cogi-
tationis, seu quae sunt intelligentiae veri et sapientiae boni ;
et spiritualia exteriora ita creata sunt a Domino ut induant
seu investiant spiritualia interiora ; et cum haec induta et
investita sunt, tunc existunt tales formae quales sunt in
mundo naturali, in quae ideo interiora spiritualia ultimo
desinunt, et in quibus ultimo existunt.

 

