1868 APOCALYPSIS EXPLICATA.

terram, ab illis qui in spirituali idea sunt, non potest cogi-
tari terra, quia id terrestre est et non caeleste, sed cogita-
tur quale gentis ibi quoad ecclesiam; similiter ut dum in
alicujus idea est ecclesia, aut religio, aut cultus, dum ex
illa idea nominantur terrae tunc non cogitatur terra, sed
gentis terrae quale quoad ecclesiam, religionem aut cul-
tum ; inde est quod angeli, qui spirituales sunt, dum homo
in Verbo legit “terram,’' cogitent ecclesiam; et quod
angeli cogitant, hoc sensus spiritualis Verbi est, nam sensus
spiritualis Verbi est pro angelis et quoque pro hominibus
qui spirituales sunt; Verbum enim in littera est naturale,
sed usque intus seu in sinu suo est spirituale3 ac dum
naturale abstergitur, patet spirituale quod intus seu in
sinu est. Praeterea sunt terrae in mundo spirituali, seu
in mundo ubi sunt spiritus et angeli, aeque ac in mundo
naturali ubi sunt homines, et sunt illae terrae quoad ex-
ternam apparentiam prorsus similes; sunt ibi planities,
valles, montes, colles, et sunt fluvii et maria, et quoque
sunt agri, prata, silvae, horti, paradisi; et illae terrae ibi
sunt aspectu pulchrae prorsus secundum statum ecclesiae
apud illos qui super iis habitant, et quoque mutantur
secundum mutationes ecclesiae apud illos: verbo, est
plena correspondentia terrarum ibi cum receptione boni
amoris et veri fidei apud habitatores; inde quoque est
quod per “terram '‘ in Verbo significetur ecclesia; quale
enim terrae est quale ecclesiae ibi; correspondentia id
facit. In eo mundo ipsa terra cum ecclesia unum facit,
sicut correspondens cum sua re cui correspondet, prorsus
sicut effectus cum sua causa efficiente: sicut oculus cum
suo visu, sicut loquela cum suo intellectu, sicut actio cum
voluntate, sicut vultus faciei cum affectione cogitationis,
verbo, sicut instrumentale cum suo principali, de quibus
dicitur quod unam rem faciant; ita in mundo spirituali
quale terrae cum quali ecclesiae. Ex his constare potest
unde est quod per “terram '’ in Verbo significetur eccle-
sia, et hic quod per “perdere terram” significetur destru-
ere ecclesiam: ut quoque in sequentibus locis:—Apud
Esaiam,

“Num hic vir commovens terram, tremefaciens regna? posuit orbern in
desertum, urbes ejus destruxit?. . . ‚terram tuam perdidisti, popu-
lum tuum occidisti '’ (xiv. 16, 17, 20):

 

