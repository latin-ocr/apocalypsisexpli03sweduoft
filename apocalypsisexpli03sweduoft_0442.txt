1756 APOCALvPsffi EXPLICATA.

haec duo regna in quae inferna distincta sunt, intelligun-
tur per “Sodomam” et “Aegyptum.'’ Sive dicas mala et
inde falsa, sive dicas illa inferna, idem est, quoniam omnia
mala et inde falsa ab illis ascendunt. Quod “Judaei‚ qui
Hierosolymae‚ crucifixerint Dominum‚'’ significat quod
mala et inde falsa quae amaverunt crucifixerint Ipsum;
nam omnia quae memorantur in Verbo de passione Do·
mini repraesentabant statum perversum ecclesiae apud
illam gentem; tametsi enim sanctum habuerunt Verbum,
attamen per traditiones perverterunt omnia ibi, usque
dum non amplius aliquod Divinum Bonum et Verum
apud illos residuum fuerit; et cum Divinum Bonum et
Verum, quae sunt in Verbo, non residuum est, tunc mala
et salsa ex amore infernali loco illorum succedunt, et illa

sunt quae CI‘UCifigunt Dominum. (Quod talia per passionem Domini
significentur, videatur supra, n. 83, 195[c]‚ 627[c]. Quod Dominus dicatur ‘¹ oc-
cisus'' significet quod rejectus et negatus, etiam supra, n. 328. Et quod Judaei
tales suerint, supra, n. 122. 433[e], 6I9[a] ; et in Doc‘Zrina Novae Hierosolymae.

n. 248.) Quoniam hic dicitur, “ubi Dominus crucifixus est,'’
dicetur quid apud Judaeos significabat “crucifixio’' seu
“suspensio super ligno.’' Erant binae poenae mortis apud
illos, crucifixio et lapidatio; et per “crucifixionem '' sig-
nificabatur condemnatio et maledictio propter destructio-
nem boni in ecclesia, et per “lapidationem ’² significabatur
condemnatio et maledictio propter destructionem veri in
ecclesia. Quod “crucifixio'’ significaverit condemnatio-
nem et maledictionem propter destructionem boni in
ecclesia, erat causa quia “lignum,” super quo suspende-
bantur, significabat bonum, ac in opposito sensu malum,
utrumque voluntatis; et quod “lapidatio '' significaverit
condemnationem et maledictionem propter destructionem
veri in ecclesia, erat causa quia “lapis,'' quo fiebat lapi-
datio, significabat verum, et in opposito sensu falsum,
utrumque intellectus: omnia enim quae apud gentem
Israeliticam et Judaicam instituta fuerunt, erant reprae-

sentativa et inde Significativa. (Quod “lignum'' significet bonum.ac
in opposito sensu malum, et quod ‘¹ lapis '¹ significet verum, ac in opposito sensu fal-

sum, videatur in Arcanis Caelestibus, n. 643, 3720, 8354.) sed qUia haetenus
ignotum fuit unde Judaeis et Israelitis poena crucis et
poena lapidationis fuit, et tamen interest ut sciatur, velim
etiam confirmationes ex Verbo adducere, ut sciatur quod
binae illae poenae etiam repraesentativae fuerint. Quod

 

