1676 APOCALYPSIS EXPLICATA.

amor sui sicut ignis, qui id lumen accendit; inde est quod
ingeniose possint cogitare et ratiocinari contra Divinum,
et contra omnia caeli et ecclesiae. Quandoque stupefac-
tus sum quando audivi tales, credens quod etiam prae
aliis potuissent adduci ad recipiendum fidem; sed animad-
verti quod hoc impossibile esset; nam quantum corporea,
mundana et naturalia in luce fuerunt, tantum illis caeles-
tia et spiritualia in caligine fuerunt ; caligo visa est, quod
prorsus furva cum immixto igneo esset: hoc multa expe-
rientia potuissem confirmare, si locus foret exspatiandi ad
experientias. Amor sui est qui in specie hic intelligitur
per “bestiam ascendentem ex abysso‚'’ quae bellum cum
binis testibus fecit, et illos occidit. Quod “bestia'' sig-
nificet amorem seu affectionem naturalishominis in utro-
que sensu, constare potest a permultis locis in Verbo: et
quia hactenus ignotum fuit, et sicut alienum apparet, quod
“bestiae” amorem seu affectionem naturalis hominis sig-
nificent, necessum est ut id confirmetur e Verbo. Quod
affeffiones naturales per “bestias ’' significentur, est quia
illae affectiones sunt prorsus similes affectionibus bestia-
rum, et inde homo [¹]qui non per bona et vera caeli imbuit
affectiones spirituales, parum a bestiis differt. Nam ho-
mini prae bestiis superaddita est facultas spiritualiter
cogitandi et inde volendi, ex qua eminenter potest res
abstractas videre et percipere ; et si spiritualis illa facultas
non vivificatur per cognitiones veri et boni, et dein per
fidem et vitam fidei, non melior bestiis estffnisi solum
quod ex facultate illa superiore possit cogitare et loqui.
Quoniam affectiones naturalis hominis significantur per
“bestia5‚'’ ideo affectiones illae, cum in mundo spirituali
sistuntur videndae in forma animalium simili, apparent
prorsus sicut formae variarum bestiarum3 ut sicut agni,
oves, caprae, haedi, hirci, juvenci, boves, vaccae, et quo-
que sicut cameli, equi, muli, asini, ut et sicut ursi, tigres,
leopardi, leones, turn sicut canes et serpentes plurium
generum: sed talia sunt modo apparentiae affectionum
quae apud spiritus; quae cum apparent, etiam scitur ibi
non solum quod inde sint, sed etiarn a quibus; verum ut
primum affectiones apud illos cessant, etiam apparentiae
illae cessant. Ex his quoque constare potest unde est
quod toties nominentur “bestiae '' in Verbo. Sed ad con-

