1614 APOCALvPsm EXPLICATA.

mini, remittite et remittetur vobis, date et dabitur vobis; men-
suram bonam, pressam, agitatam et superfluentem dabunt in
sinum vestrum ; qua enim mensura metimini, remetientur vobis ''

(vi· 37, 38);

(haec explicata videantur in opere De Caelo et Inferna, n. 349 ε) et apud M ar·
cum,

“Qua mensura mensuratis ea remensurabitur vobis, et superaddetur
vobis audientibus: quisquis habet, dabitur illi, sed quisquis non
habet, etiam quod habet auferetur ab illo” (iv. 24, 25):

ita describitur charitas erga proximum, seu affectio spiri-
tualis veri et boni; nempe, quantum et qualiter aliquis in
illa charitate seu in illa affectione est in mundo, tantum
in illam venit post mortem : quod non cogitandum sit male
de bono et de vero, intelligitur per “Ne judicate ut non
judicemini, et ne condemnate ut non condemnemini;’' male
cogitare de malo et de falso cuivis licet, sed non de bono
et vero, nam haec in spirituali sensu sunt proximus: quia
est charitas erga proximum quae intelligitur, ideo etiam
dicitur, “Remittite et remittetur vobis, date et dabitur
vobis :’' quod affectio spiritualis quae vocatur charitas
permansura sit post mortem secundum quantum et quale
ejus, intelligitur per “ Qua mensura mensuratis remensu-
rabitur vobis ;’' et quod id quantum et quale implebitur in
aeternum, intelligitur per quod “mensura superaddetur
vobis audientibus‚” et quod “in sinum dabitur mensura
bona, pressa, agitata et superfluens ;” “mensura '² ibi est
quantum et quale affectionis seu charitatis quod in aeter-
num intra seu secundum gradum ejus in mundo augebitur
(videatur in loco supra citato in opere De Caelo et Inferna. n. 349) Σ quod hoc
fiet illis qui charitatem exercent, intelligitur per quod
“superaddetur vobis audientibus ;'' “audientes ’³ significant
obedientes et facientes. Quod “amare proximum '' sit
amare verum et bonum, tum sincerum et justum, videatur
in Domina Novae Hz'erosohtmae (n. 84-106). Quod non alia
cogitatio nec aliud judicium intelligatur quam de spiritu-
ali vita alterius, constare potest ex eo, quod cuivis lici-
tum sit cogitare de alterius vita morali et civili, et quoque
de ea judicare; absque tali judicio et cogitatione de aliis
nullatenus potest aliqua societas civilis subsistere; quare
per “non judicare et condemnare ’' significatur non cogi·
tare male de proximo spiritualiter intellecto, nempe de
fide et amore ejus, quae sunt vitae spiritualis hominis;

