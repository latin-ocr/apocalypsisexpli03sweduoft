1866 APOCALYPSIS EXPLICATA.

dicitur “Deum timere‚‘' et “hominem revereri,'' quia
timere significat revereri in superiori gradu. Apud Mat-
thaeum,

Jesus dixit, “Ne timeatis ab iis qui occidere corpus possunt, animam vero
occidere non possunt ; timete potius Ipsum qui potest et corpus et
animam perdere in gehenna'' (x. 28 ; Luc. xii. 4, 5, 7):

sed hic per “timere'’ significatur timorem habere ne spi-
ritualiter moriantur, proinde timorem naturalem, qui est
formido et pavor; timor autem spiritualis est sanctus
, timor, qui inest omni amori spirituali varie secundum quale
amoris et secundum quantum ejus: in hoc timore esthomo
spiritualis; is quoque scit quod Dominus non alicui malum
faciat, minus aliquem quoad corpus et quoad animam per-
dat in Gehenna, sed quod omnibus benefaciat, et quod
unumquemvis quoad corpus et quoad animam velit ad Se
in caelum attollere; inde ejus timor est sanctus timor, ne
per malum vitae et per falsum doctrinae homo Divinum
illum amorem in se avertat, et sic laedat: sed naturalis
timor est formido, pavor et terror, pro periculis, poenis et
sic pro inferno, qui timor inest omni amori corporeo, etiam
varie secundum quale amoris, et secundum quantum ejus;
homo naturalis, cui ille timor est, non scit aliter quam
quod Dominus malum saciat malis, eos condemnet, in
infernum conjiciat, et puniat ; ex eo est quod illi timeant
et formident a Domino. In hoc timore fuerunt plerique
ex gente Judaica et Israelitica, ex causa quia fuerunt
naturales homines ; quapropter toties in Verbo dicitur
“pavescere et contremiscere pro Jehovah‚'' et quoque
quod “in pavore et contremiscentia fuerint:‘' inde fuit,
quod de filiis Israelis dicatur quod “trepidaverint ‘' quando
Divina Lex seu Divinum Verum promulgabatur e Monte
Sinai
(Exod. xx. 15-17 [Β. A. 18-20] ; Deutr. v. 20-22 [B. A. 23—25]):

ille timor est, qui quoad partem intelligitur per

‘⁴ Pavorem Isaci,” per quem Jacobus juravit Labani (Gen. xxxi. 42, 53);

per “Abrahamum’' enim, “Isaeum'’ et “Jacobum'’ in
Verbo intelligitur Dominus; per “Abrahamum’' Dominus
quoad Divinum caeleste, per “Isaeum‘’ quoad Divinum
spirituale, et per “Jacobum'' quoad Divinum naturale;

 

