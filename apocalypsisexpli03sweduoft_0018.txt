1332 APOCALYPSIS EXPLICATA.

et significatum est per rixationes servorum Abimelechi
cum servis Abrahami et Isaci de puteis. Sensus internus
spiritualis est aeque in historicis Verbi ac in propheticis
ejus, ut constare potest ex Arcanis Caelestz‘bus, ubi his-
torica, quae continentur in Genesi et in Exodo, quoad sen-
sum internum spiritualem explicata sunt, etiam de puteis
Abrahami et Isaci, quae videantur. Ad quid alioqui his-
torica de puteis in Verbo? Apud Lucam,

“Cujus vestrum aut asinus aut bos in puteum incidit, quem non statim
extrahitis in die Sabbathi?'' (xiv. 5 z)

quod hoc statutum fuerit apud gentem Israeliticam et Ju-
daicam‚ erat propter sensum spiritualem qui illi inest;
omnia enim statuta, judicia et praecepta data filiis Israelis
significabant spiritualia quae sunt caeli et ecclesiae; hoc
itaque statutum significabat quod si aliquis labitur in fal-
sum et in malum,educendus sit per verum quod docetur
die Sabbathi a Domino: per “puteum'' ibi significatur fal-
sum et malum falsi; per “asinum'' et “bovem'’ significa-
tur verum et bonum naturalis hominis; per “incidere in
puteum'' significatur in falsum et in malum falsi; per “ex-
trahi in die Sabbathi'’ significatur instrui et sic ab illis
educi : “dies” enim “ Sabbathi '' significat ibi Dominum quoad
instructionem et do&rinam; quare Se vocat “Dominum

sabbathl.'’ (Quod “asinus'' significet verum naturalis hominis, videatur in
Arcanls Caelestibus, n. 2781. 5741: et quod ‘¹ bos '⁸ significet bonum naturalis homi-
nis, n. 2180, 2566, [119134‚ ibi.)
[b.] Similem paene sensum spiritualem continent haec
apud Mosen,
“Cum aperuerit vir foveam, vel cum foderit vir foveam et non operu-
erit cam, et ceciderit in illam bos aut asinus, dominus foveae re-

pendet, argentum reddet ffidomino ejus, et mortuum erit sibi”
(Exod. xxi. 33, 34):

“cum aperuerit vir foveam'’ significat si quis falsum, quod
apud se, propalaverit; “vel cum foderit vir foveam” sig-
nificat si vel falsurn finxerit aut excluserit; “et ceciderit
illuc bos vel asinus” significat quod pervertit bonum et
verum in naturali quod apud alterum; “dominus foveae
rependet’' significat quod is a quo falsum emendabit; “ar-
gentum reddet 1²³domino ejus ’³ significat per verum apud
illum cujus et verum et bonum in naturali perversum est ‚3
“et mortuum erit sibi ” significat quod malum aut falsum

