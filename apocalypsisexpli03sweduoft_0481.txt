 

CAP. XL, VERS. 13.-ss-N. 675[b]. - 1795

ex hoc mundo; at qui vera possident tam memoria quam
vita, illi in se locupletant intelligentiam in aeternum;
ideo dicitur quod “tollerent minam ab illo qui nihil per
minam lucratus est, et daret illam ei qui decem minas
‘habetff’ Similis res est cum illis

Quibus data sunt talenta, uni quinque, alteri duo, et tertio unum; quo-
rum primus ex quinque talentis lucratus est alia quinque, et alter
ex duobus lucratus est alia duo ; et tertius reposuit illud in terra ;
de quo Dominus dixit, Tollite ab illo qui non negotiatus et lucratus
est, et date habenti decem talenta. quia habenti omni dabitur ut
abundet, et ab eo qui non habet, etiam quod habet auferetur (Matth.

xxv‚ 14-30) :

per “quinque’‘ et per “decem‘’ etiam hic significantur
aliquid et multum; ita quod primus ex aliquibus cognitio-
nibus veri et boni comparaverit sibi multam sapientiam:
quod auferetur ab illo qui nihil intelligentiae sibi compa-
ravit, et daretur illi qui‚multum, est quia homo post mor-
tem, cum fit spiritus, secum fert omnia et singula quae
ex Verbo et ex doctrina ecclesiae hauserat; sed illi qui
nihil intelligentiae per illa sibi comparaverunt, sunt inte-
rius mali, et ideo veris et bonis caeli et ecclesiae, quae
memoria tenus solum possederunt, abutuntur ad dominan-
dum, et ad malum faciendum simplicibus bonis qui in
ultimo cae10; ea causa est quod vera et bona ista illis
auferantur, et dentur illis qui multa habent, quoniam hi
non illis abutuntur, sed ex illis usum faciunt. Quod illi
qui in mundo per cognitiones veri et boni ex Verbo non
sibi comparant intelligentiam spiritualem, mali sint, con-
stat ex eo, quod omnes in mala omnis generis nascantur,
et quod illa non removeantur nisi quam per Divina vera
ex Verbo; nempe per illorum applicationem ad usus, et
sic receptionem in‘vita: quare illis, qui lucrati sunt, dici-
tur,

Servi boni et fideles, quia super parva eratis fideles, super multa vos
constituam ; ingredimini in gaudium Domini tui (vers. 21, 23):

et ad illum qui nihil lucratus est,

‘⁴ Servum inutilem ejicite in tenebras exteriores, ibi erit plancius et stri-
dor dentium ’' (vers. 30).

[b.] Quoniam “decem'' significant omne et multum,
ideo ille numerus etiam alibi dicitur a Domino, ubi omne
et multum intelligendum est, sicut

